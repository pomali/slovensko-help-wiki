Pomáhame krízovému štábu urobiť oficiálnu infolinku dostupnejšiu a užitočnejšiu pre všetkých ľudí.

## Ako chceme vylepšiť infolinku?

**Vyššia technická kapacita systému**
* Priepustnosť, schopnosť zvládnuť množstvo hovorov naraz
* Stabilita a robustnosť

**Používanie analytiky na zlepšovanie kvality systému**
* Logovanie všetkých hovorov, prijatých, odmietnutých, predčasne ukončených, vrátane ich IVR volieb
* Po skončení hovoru agent zachytí tému hovoru (kategória) a v prípade potreby napíše poznámku, o čo išlo. Témy, ktoré sa objavujú často by mali byť spracované do self-help systému (chatbot)
* Iteratívne zlepšovanie IVR systému, prípadne škálovanie technickej platformy

**Efektívna organizácia práce**
* Zachytenie čo najviac potrebných informácií cez IVR voľby alebo ešte skôr cez chatbot - toto uľahčí prácu agentom, skráti potrebný čas hovoru.
* Možnosť pre agentov pripájať sa z ľubovoľného miesta, čo umožňuje prácu z domu, prácu z karantény, prípadne aj efektívne zapojenie pracovnej sily z celej SR
* Minimálne dve línie agentov - prvá línia by mala riešiť najbežnejšie veci, ktoré dokáže vyriešiť v rámci navrhnutého scenára. Neobvyklé požiadavky môžu eskalovať na druhú líniu.

**Istota na strane klienta**
* Každý hovor zaznamenaný, v prípade neúspešného hovoru SMS v zmysle _“vieme o vás, budeme vám volať späť približne o ...”_.
* Za začiatku hovoru správne nastavené očakávania - _“na čo slúži táto linka”_
* Po skončení hovoru uisťujúca SMS _“ďakujeme za váš hovor, spolu to zvládneme”_ a možnosť ohodnotiť spokojnosť na webe

**Integrácia s inými systémami**
* Podľa IVR volieb zobraziť agentovi príslušný knowledge base článok
* Ak treba zavolať späť, vytvoriť ticket v systéme

**Interné zdieľanie informácií**
* Agenti musia mať platformu, z ktorej sa dozvedajú aktuálne informácie (zmeny)
* Štandardizované odpovede na najbežnejšie typy problémov (namapované na príslušné IVR cesty)

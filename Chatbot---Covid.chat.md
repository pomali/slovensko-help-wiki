Chatbot - [Covid.chat](https://covid.chat/), ktorý umožňuje ľuďom, aby si pomohli sami, prostredníctvom zrozumiteľnej webovej aplikácie - chatbota, ktorý im jednoducho poskytne základné informácie o:
 - Aktuálnej situácii - počet prípadov, platné mimoriadne opatrenia, atď.
 - Prevencii - aktuálne odporúčania, ako sa správať, aby sa minimalizovali riziko infekcie
 - Diagnostike - aké sú príznaky a kedy je potrebné obrátiť sa na lekára, prípadne RZP.

## Na čo slúži a ako funguje chatbot?

**Centrálny, autoritatívny zdroj informácií pre verejnosť**
* Zníži vplyv šíriacich sa hoaxov
* Poskytne verejnosti vždy aktuálne informácie o prevencii a diagnostike ochorenia, aktuálnej situácii a opatreniach, atď.
* Sídli na vlastnej doméne, ale veľmi jednoducho sa dá vložiť na akúkoľvek webovú stránku: samosprávy, kraje, RÚVZ, lekárske ambulancie. Vďaka tomu sa k informáciám dostane maximum ľudí.

**Odľahčenie infolinky**
* Cieľom je poskytnúť cez chatbot minimálne 80 percent najžiadanejších informácií, čím sa zásadne odľahčí infolinka.
* Chatbot zároveň zbiera informácie, ktoré občan vyplní a v prípade volania na infolinku sú tieto k dispozícii agentovi, čím sa šetrí čas.

**Dostupné pre každého**
* Chatbot je implementovaný ako jednoduchá, zrozumiteľná webová aplikácia, ktorá funguje na všetkých zariadeniach a nevyžaduje nič inštalovať.
* Pre občanov, ktorí nevedia využiť webovú aplikáciu (napr. seniori) je pripravená aj verzia telefonická, kde sú jednotlivé možnosti vyberané stlačením tlačidla na telefóne.
* Volajúci môže požiadať, aby bol spätne kontaktovaný infolinkou. Toto efektívne využíva hluché časy na infolinke.

**Vždy aktuálne**
* Informácie sú spracované podľa pokynov úradu hlavného hygienika SR.
* Aktualizácie sú 2x denne, v prípade potreby aj častejšie.
* Zmeny sa prejavia hneď všade, kde je chatbot nasadený.


